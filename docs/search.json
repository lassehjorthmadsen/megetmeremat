[
  {
    "objectID": "index.html",
    "href": "index.html",
    "title": "Meget mere mat",
    "section": "",
    "text": "Hvad er meget mere mat?\nMeget mere mat er for dig, som synes, at matematik godt må være lidt hyggeligere. Og som tror på, at det godt kan lade sig gøre, selvom ideen virker helt skør for mange andre.\nMeget mere mat er også for dig, som måske er lidt træt af endeløse rækker af regneopgaver i skolebøgerne, og måske har en fornemmelse af, at det hele godt kunne være lidt sjovere.\nDet er også for alle de forældre, der, ligesom mig selv, godt kan have svært ved at finde en super god måde at svare på alle de spørgsmål, vores børn har til deres matematiklektier.\nHyggematematik er nemlig også mit bedste forsøg på at forklare alle de ting, min datter Selma spørger om, som har med matematik at gøre.",
    "crumbs": [
      "Hvad er meget mere mat?"
    ]
  },
  {
    "objectID": "parabler.html",
    "href": "parabler.html",
    "title": "Parabler",
    "section": "",
    "text": "Hvad er parabler?\nParabler er den kurve som andengradsligninger danner, når man plotter dem i et koordinatsystem. Parabler er gode, for de er ikke specielt svære og når man plotter dem, er de ret flotte.",
    "crumbs": [
      "<span class='chapter-number'>1</span>  <span class='chapter-title'>Parabler</span>"
    ]
  },
  {
    "objectID": "parabler.html#den-generelle-formel",
    "href": "parabler.html#den-generelle-formel",
    "title": "Parabler",
    "section": "Den generelle formel",
    "text": "Den generelle formel\nDen generelle formel for en andengradsligning ser, som du måske allerede ved, sådan her ud:\n\\[ f(x) = ax^2 + bx + c \\]\nNår man plotter den i et koordinatsystem med en x-akse og en y-akse, siger man bare, at \\(y=f(x)\\) sådan her:\n\\[ y = f(x) = ax^2 + bx + c \\]\nLad os tegne den mest enkle parabel, man kan forestille sig. Vi siger at \\(a=1\\), \\(b=0\\) og \\(c=0\\). Dermed bliver opgaven at tegne kurven:\n\\[y=x^2\\]\nDet ser sådan her ud:\n\n\n\n\n\n\n\n\n\nEt par hurtige observationer:\n\nVi ser nemt, at parablen er symmetrisk omkring y-aksen. Det er fordi, at \\(-x^2 = x^2\\) så negative x-værdier giver samme y-værdi, som til tilsvarende positive x-værdier. For eksempel er de to punkter \\((-3, 9)\\) og \\((3, 9)\\) markeret med en prik. Altså: \\(3^2 = -3^2 = 9\\).\nVi ser også at y aldrig er negativ. Det er af samme grund som skaber symmetrien: Alle tal opløftet til 2 giver noget positivt. Eller lidt mere formelt, ligningen: \\(x^2 &lt; 0\\) har ingen løsninger, hvilket man kan skrive sådan her, \\(x \\in \\emptyset\\), hvis man gerne vil være meget matematisk.\nEndelig ligger parablens toppunkt lige præcis i punktet \\((0,0)\\). Udtrykket toppunkt er måske lidt misvisende, for på en måde er det bundpunktet, altså den mindste y-værdi vi kan finde på kurven. Når vi taler om parabler, bruges udtrykket toppunkt tit om grafens maksimum eller minimum. Her er toppunktet \\((0,0)\\) parablens minimum.",
    "crumbs": [
      "<span class='chapter-number'>1</span>  <span class='chapter-title'>Parabler</span>"
    ]
  },
  {
    "objectID": "parabler.html#hvis-man-ændrer-a",
    "href": "parabler.html#hvis-man-ændrer-a",
    "title": "Parabler",
    "section": "Hvis man ændrer \\(a\\) …",
    "text": "Hvis man ændrer \\(a\\) …\nLad os se på hvad der sker, hvis man ændrer \\(a\\) (som vi til en start bare satte til 1). Vi prøver med \\(a = 1,2,3\\) og sætter stadig \\(b=0\\) og \\(c=0\\). Her er et plot med tre parabler (hvor vi klarer os uden y-aksen, så den ikke kommer i vejen):\n\n\n\n\n\n\n\n\n\nVi kan se, at \\(a\\) betyder noget for, hvor stejl parablen er. Det er ikke så mærkeligt, for når vi gange med et større og større tal (\\(x = 1, 2, 3\\)) så bliver y jo hver gang endnu større. Altså: \\(3x^2 &gt; 2x^2 &gt; x^2\\).\nMåske kan du allerede nu se, hvad der sker, hvis \\(a\\) er negativ? Lad os prøve at lave et plot også med negative \\(a\\)-værdier: \\(a = -3, -2, -1, 1, 2, 3\\)\n\n\n\n\n\n\n\n\n\nNår \\(a\\) er lig -1 i stedet for 1, bliver alle y-værdierne jo bare negative tal. Parablerne med negative værdier for \\(a\\) bliver derfor bare spejlbilleder af deres søskende med positive \\(a\\)-værdier.\nNogle gange husker man det ved at tænke på parblerne som glade (positive \\(a\\)-værdier) eller sure (negative \\(a\\)-værdier). Størrelsen af \\(a\\) fortæller så, hvor glade eller sure parablerne er.\nLæg mærke til, at hvis \\(a=0\\) så bliver vores andengradsligning til: \\(y = 0 \\cdot x^2 + bx + c = bx + c\\) hvilket bare er det samme som en ret linje: \\(y = ax + b\\) (bortset fra at vi her bruger bogstaverne \\(a\\) og \\(b\\)) og altså slet ikke nogen parabel.",
    "crumbs": [
      "<span class='chapter-number'>1</span>  <span class='chapter-title'>Parabler</span>"
    ]
  },
  {
    "objectID": "parabler.html#hvis-man-ændrer-b",
    "href": "parabler.html#hvis-man-ændrer-b",
    "title": "Parabler",
    "section": "Hvis man ændrer \\(b\\) …",
    "text": "Hvis man ændrer \\(b\\) …\nNok om \\(a\\), lad os se på \\(b\\) i formlen \\(y = ax^2 + bx + c\\). Igen sætter vi \\(a=1\\) og \\(c=0\\), men denne gang prøver vi med et to forskellige værdier af \\(b\\), \\(b=0,4\\).\n\n\n\n\n\n\n\n\n\nDenne gang kan vi se, at de to parabler er forskudte, ikke spejlede. Parablen hvor \\(b=4\\) er ligesom skubbet lidt ned og til venstre. Toppunkterne er markeret med en prik, og man kan se, at toppunktet for \\(b=4\\) netop ligger lidt lavere og lidt længere til venstre vores helt enkle parabel hvor \\(b=0\\) (altså den allerførste vi så på: \\(y=x^2\\).)\nHvad der helt præcist er sket, kan vi godt komme lidt nærmere. Hvis vi tegner en lige linje gennem de to toppunkter kan vi både se og beregne, at dens hældning er netop 2. Hvis vi kalder de to toppunkter for \\(t_1\\) og \\(t_2\\) og aflæser toppunkterne til \\(t_1 = (-2, -4)\\) og \\(t_2 =(0, 0)\\) kan vi at forskellen mellem \\(x\\)-værdierne er \\(0-(-2) = 2\\) og forskellen mellem y-værdierne er \\(0-(-4) = 4\\). Hældningen på en lige linje gennem de to punkter er altså \\(\\frac{4}{2} = 2\\).\nLad os prøve at tegne linjen:\n\n\n\n\n\n\n\n\n\nMan kan altså se, at de to parabler er parallelforskude langs en linje, der netop har hældningen \\(\\frac{b}{2}\\), i vores tilfælde \\(\\frac{4}{2} = 2\\).",
    "crumbs": [
      "<span class='chapter-number'>1</span>  <span class='chapter-title'>Parabler</span>"
    ]
  },
  {
    "objectID": "parabler.html#hvis-man-ændrer-c",
    "href": "parabler.html#hvis-man-ændrer-c",
    "title": "Parabler",
    "section": "Hvis man ændrer \\(c\\) …",
    "text": "Hvis man ændrer \\(c\\) …\nOkay, turen er kommet til at se på \\(c\\) i formlen \\(y = ax^2 + bx + c\\). Lad os prøve at sætte \\(a=2\\), \\(b=1\\) og lade \\(c\\) variere, \\(c=0, 2, 4\\).\n\n\n\n\n\n\n\n\n\nDenne her gang kan vi se, at \\(c\\) simpelthen bare er y-værdierne der svarer til \\(x=0\\), det vi også kalder skæringspunktet med y-aksen. (Også selvom jeg her har undladt at tegne y-aksen, så den ikke står i vejen for kurverne.)\nHvis vi tænker på ligningen for en ret linje: \\(f(x) = ax + b\\), kan vi måske huske er her er det \\(b\\) som er skæringspunkt med y-aksen. For andengradsligningen, \\(f(x) = ax^2 + bx + c\\) er det altså \\(c\\) der spiller rollen som skæringspunkt med y-aksen.\nDet er ikke så svært at se, at det må være sådan, for vi kan bare sætte \\(x=0\\) ind i formlerne. For den rette linje har vi: \\(f(0) = a\\cdot0 + b = b\\). Og for parablen: \\(f(0) = a \\cdot 0^2 + b\\cdot0 + c= c\\).\nLad os prøve at sætte det hele sammen i ét plot:",
    "crumbs": [
      "<span class='chapter-number'>1</span>  <span class='chapter-title'>Parabler</span>"
    ]
  },
  {
    "objectID": "parabler.html#toppunkt",
    "href": "parabler.html#toppunkt",
    "title": "Parabler",
    "section": "Toppunkt",
    "text": "Toppunkt\nIndtil videre har vi bare aflæst parablerne toppunkter. Men man kan også beregne dem. Her skal vi bruge et ekstra hjælpebegreb som vi kalder diskriminanten og får bogstavet \\(D\\). Vi udregner diskriminanten sådan her:\n\\[ D = b^2 - 4ac \\]\nKoordinatet til toppunktet for en hvilken som helst parabel er nu:\n\\[ T = (-\\frac{b}{2a}, - \\frac{D}{4a}) \\] Tager vi for eksempel vores to parallelforskudte parabler fra før, med forskrifterne \\(y_1 = x^2\\) og \\(y_2 = x^2 + 4x\\), kan vi beregne:\n\\[ D_1 = 0^2 -4 \\cdot 1 \\cdot 0 = 0 \\] og:\n\\[ D_2 = 4^2 -4 \\cdot 1 \\cdot 0 = 16 \\]\nDe to toppunkter er nu:\n\\[ T_1 = (-\\frac{0}{2}, - \\frac{0}{4}) = (0, 0) \\] og:\n\\[ T_2 = (-\\frac{4}{2}, - \\frac{15}{4}) = (-2, -4) \\]\nVi kan lige tjekke plottet fra før og se om det passer:\n\n\n\n\n\n\n\n\n\nDet passer sørme!",
    "crumbs": [
      "<span class='chapter-number'>1</span>  <span class='chapter-title'>Parabler</span>"
    ]
  },
  {
    "objectID": "parabler.html#rødder",
    "href": "parabler.html#rødder",
    "title": "Parabler",
    "section": "Rødder",
    "text": "Rødder",
    "crumbs": [
      "<span class='chapter-number'>1</span>  <span class='chapter-title'>Parabler</span>"
    ]
  },
  {
    "objectID": "parabler.html#tre-punkter",
    "href": "parabler.html#tre-punkter",
    "title": "Parabler",
    "section": "Tre punkter",
    "text": "Tre punkter",
    "crumbs": [
      "<span class='chapter-number'>1</span>  <span class='chapter-title'>Parabler</span>"
    ]
  },
  {
    "objectID": "enheder.html",
    "href": "enheder.html",
    "title": "Enheder",
    "section": "",
    "text": "Hvad er enheder?\nEnheder er vigtige. For eksempel betyder det en del, om man kommer 20 sekunder for sent til en aftale, eller 20 minutter for sent. Sekunder og minutter er to forskellige tidsenheder.\nEnheder kan også være et uventet hjælpemiddel til at forstå, om vi har regnet rigtigt, eller hvordan et bestemt problem skal løses.",
    "crumbs": [
      "<span class='chapter-number'>2</span>  <span class='chapter-title'>Enheder</span>"
    ]
  },
  {
    "objectID": "enheder.html#et-løbeeksempel",
    "href": "enheder.html#et-løbeeksempel",
    "title": "Enheder",
    "section": "Et løbeeksempel",
    "text": "Et løbeeksempel\nLad os sige, man løber 10 kilometer på 1 time. 10 er afstanden, kilometer afstandsenheden. 1 er tiden, time er tidsenheden.\nDer er nogenlunde nemt at se, at den hastighed man har løbet med, er 10 kilometer i timen, hvilket vi til daglig skriver sådan her: 10 km/t.\nRegnestykket er så enkelt, at mange næsten ikke tænker over det, men vi har taget afstanden (de 10 kilometer) og divideret med tiden (den ene time) sådan her:\n\\[\\frac{10\\ km}{1\\ t} = 10 \\frac{km}{t}\\] Hvor kilometer er forkortet til \\(km\\) og timer til \\(t\\). Resultatet er den gennemsnitlige hastighed, og enheden er \\(\\frac{km}{t}\\), det samme som km/t, altså kilometer i timen. (Det er den gennemsnitlige hastighed, for man løber nok ikke præcist lige hurtigt hele vejen.)\n\\(\\frac{km}{t}\\) er altså enheden for hastighed. Det gode er, at enhederne opfører sig som ethvert andet regnestykke. Denne her lille udregning minder for eksempel meget om hastighedsudregningen før:\n\\[\\frac{8\\ a}{2\\ b} = 4 \\frac{a}{b}\\] Vi kan omskrive det lidt mere, hvis det er svært umiddelbart at se, hvorfor regnestykket er rigtigt:\n\\[\\frac{8\\ a}{2\\ b} = \\frac{8}{2} \\cdot \\frac{a}{b} = 4 \\cdot \\frac{a}{b} = 4\\frac{a}{b}\\]\nTricket er altså, at enheder opfører sig ligesom variablerne \\(a\\) og \\(b\\) i stykket herover.\nHvis vi i løbeeksemplet ikke ville udregne løbehastigheden målt i kilometer i timen, men i stedet for vide, hvor mange timer det tager at løbe en kilometer, ville regnestykket bare være den omvendte brøk:\n\\[\\frac{1\\ t}{10\\ km} = 0,1 \\frac{t}{km}\\] Det tager altså 0,1 time at løbe en kilometer, og enheden er nu \\(\\frac{t}{km}\\), timer per kilometer, ikke \\(\\frac{km}{t}\\). Løbere vil tit gerne vide, hvor mange minutter, ikke timer, det tager at løbe en kilometer. Og eftersom \\(60\\ minutter = 1\\ time\\) kan vi bare stille omregningen sådan op:\n\\[0,1 \\frac{t}{km} \\cdot 60 \\frac{min}{t} = 0,1 \\cdot 60 \\cdot \\frac{t\\cdot min}{km \\cdot t} = 6 \\frac{min}{km}\\] Det tager altså løberen 6 minutter (\\(min\\)) at løbe én kilometer.\nDet kan godt være, at udregningen ser lidt forvirrende ud, så kig lidt på den og tænk over det. Det eneste vi har gjort, er at sige, at hvis det tager 0,1 time at løbe en kilometer, så tager det også 6 minutter at løbe en kilometer. Fordi 0,1 time er det samme som 6 minutter.\nIgen: Læg mærke til at vi fandt den nye enhed \\(\\frac{min}{km}\\) ved bare at behandle enhederne som almindelige tal eller variabler.\nHvis vi gerne vil ændre enhed igen, så se hvor lang tid det tager at løbe en meter (\\(m\\)), bruger vi blot at \\(1\\ m = 0,001\\ km\\) og regner på samme måde:\n\\[6 \\frac{min}{km} \\cdot 0,001 \\frac{km}{m} = 0,006 \\frac{min}{m}\\]\nDet tager altså 0,006 minutter at løbe én meter.\nEnheder kan hjælpe os her, fordi vi ved, at resultatet skal have enheden \\(\\frac{min}{m}\\), og vi kan kontrollere, at er den enhed vi får, når vi ganger de to tal – og deres enheder – sammen.\nHvis vil gerne vil have det i sekunder per meter, er det samme historie. Vi ved, at der 60 sekunder (\\(s\\)) per minut og skriver derfor: \\(0,006 \\frac{min}{m} \\cdot 60 \\frac{s}{min} = 0,36 \\frac{s}{m}\\).\nDet tager 0,36 sekunder at løbe en meter.",
    "crumbs": [
      "<span class='chapter-number'>2</span>  <span class='chapter-title'>Enheder</span>"
    ]
  },
  {
    "objectID": "enheder.html#sjove-enheder",
    "href": "enheder.html#sjove-enheder",
    "title": "Enheder",
    "section": "Sjove enheder",
    "text": "Sjove enheder\n\nFrekvens\nHvis du fandt løbeeksemplet nemt, er det måske fordi enhederne, meter, minutter og sekunder er så velkendte.\nEn knap så kendt enhed er hertz, som bruges til at måle, hvor ofte noget forekommer i løbet at et bestemt tidsrum. Vi kalder det nogle gange frekvens.\nEt eksempel kan være hjerteslag eller puls. Lad os sige, at en person har 90 hjerteslag på 60 sekunder. Pulsen er derfor:\n\\[ \\frac{90}{60 s} = \\frac{3}{2 s} = 1,5 \\frac{1}{s} = 1,5 s^{-1}\\] Enheden for hertz er nemlig \\(s^{-1}\\) og \\(s^{-1} = \\frac{1}{s}\\). (Hvis du tænker at det med en negativ potens er mærkeligt, så kig på afsnittet Hvad er potenser og rødder?)\nHertz kan godt virke forvirrende, fordi enheden \\(s^{-1}\\) ikke er så velkendt fra hverdagen. Grunden til at vi ender med en lidt sjov enhed er, at antallet af hjerteslag bare er almindelige tælletal. Tælleren i brøken \\(\\frac{3}{2 s}\\) har med andre ord ikke nogen enhed.\n\n\nAcceleration\nAcceleration bruges til at beskrive hvor hurtig hastighed ændrer sig. En racerbil kommer for eksempel hurtigere op i fart end en lastbil; den har en højere acceleration.\nFor sjov, kan vi lige regne ud, hvor mange \\(\\frac{km}{t}\\) det er: \\[5\\frac{m}{s} \\cdot 0,001  \\frac{km}{m} \\cdot 3600 \\frac{s}{t} = 18 \\frac{km}{t} \\] Fordi en meter er 0,001 kilometer og fordi , der er \\(60 \\cdot 60 = 3600\\) sekunder på en time.\nLad os for eksempel sige, at en cykel kører 5 meter i sekundet, altså \\(5 \\frac{m}{s}\\).\nCyklisten beslutter sig for at overhale, og sætter farten op. 30 sekunder senere, kører cyklen \\(8 \\frac{m}{s}\\). På 30 sekunder har cyklisten altså øget sin hastighed med \\(3 \\frac{m}{s}\\). Hvor stor er hastighedsændringen per sekund – det som vi kalder acceleration?\nVi kan regne det ud sådan her, og hvis vi husker enhederne, regner vi samtidig ud, hvad enheden for acceleration er:\n\\[\\frac{3\\frac{m}{s}}{30 s} =  \\frac{1}{10} \\frac{m}{s^2} = 0{,}1 \\frac{m}{s^2}\\]\nDen udregning skal du måske lige tygge lidt på. Hvis det hjælper, kan vi bryde det ned i mindre skridt sådan her. Tag ét lighedstegn ad gangen og arbejd dig stille og roligt igennem udregningen.\n\\[\\frac{3\\frac{m}{s}}{30 s} = 3\\frac{m}{s} \\cdot \\frac{1}{30s} = 3 \\cdot \\frac{1}{30} \\cdot \\frac{m}{s} \\cdot \\frac{1}{s} = \\frac{1}{10} \\frac{m}{s^2} = 0{,}1 \\frac{m}{s^2}\\]\nCyklen har altså øget sin hastighed med \\(0{,}1\\frac{m}{s}\\) per sekund og accelerationen er derfor \\(0{,}1 \\frac{m}{s^2}\\). Enheden for acceleration er med andre ord \\(\\frac{m}{s^2}\\). Det kan virke lidt mærkeligt, når man ser det første gang, men udregningen bekræfter, at det er sådan, det må være.\nSelvom vi ikke på forhånd vidste, hvad enheden for acceleration var, kan vi altså finde ud af det, ved at tage enhederne (meter og sekunder) med i vores udregning.\nMan bruger acceleration til mange ting. For eksempel er tyngdeaccelerationen omkring \\(9{,}8 \\frac{m}{s^2}\\). Det betyder, at hvis man smider en mønt ud fra toppen af et højt hus, så får tyngdekraften mønten til at falde 9,8 meter i sekundet hurtigere – hvert sekund. Efter ét sekund falder mønten altså med \\(9{,}8 \\frac{m}{s}\\), efter to sekunder med \\(2 \\cdot 9{,}8 \\frac{m}{s} = 19{,}6 \\frac{m}{s}\\) og så videre, indtil den rammer jorden.\nSmart, ikke?\n\n\nKraft\n\n\n\n\n\nIsaac Newton (1642-1727)\n\n\nKraft er en anden sjov størrelse, der måles i enheden newton, som er \\(1\\ kg\\cdot\\frac{m}{s^2}\\), og for at gøre det lettere, bruger man bare bogstavet \\(N\\).\nNavnet kommer fra Isaac Newton, en berømt videnskabsmand, som levede for 300 år siden. Vi kender den ene del af enheden \\(\\frac{m}{s^2}\\) fra acceleration ovenfor. 1N er den kraft, der skal bruges for at accelerere en masse på 1 kg med 1 \\(\\frac{m}{s^2}\\).\nEn person på 70 kg bliver påvirket af tyngdeaccelerationen, med en vis kraft. Den kraft kan vi måle i Newton og ret nemt finde, ved at gange de 70 kg med tyngdeaccelerationen, som jo var cirka \\(9{,}8 \\frac{m}{s^2}\\). Altså:\n\\[70\\ kg \\cdot 9{,}8 \\frac{m}{s^2} = 686\\ kg\\cdot\\frac{m}{s^2} = 686\\ N\\]\nNu er vi selvfølgelig godt i gang med fysikken; meningen var egentlig mest at lægge mærke til enheden \\(N\\) eller newton.",
    "crumbs": [
      "<span class='chapter-number'>2</span>  <span class='chapter-title'>Enheder</span>"
    ]
  },
  {
    "objectID": "enheder.html#sammenfatning",
    "href": "enheder.html#sammenfatning",
    "title": "Enheder",
    "section": "Sammenfatning",
    "text": "Sammenfatning\n\nVi har set på, hvordan enheder opfører sig som almindelige variabler. For eksempel hvis man har gået 10 km på 2 timer, så er gennemsnitshastigheden: \\(\\frac{14\\ km}{2\\ t} = 7 \\frac{km}{t}\\)\nVi så også på lidt mere komplicerede situationer som acceleration, hvor enheden er \\(\\frac{m}{s^2}\\)\nMan kan også bruge enheder som en slags kontrol for, om man regner rigtigt: Hvis man ved man gerne vil ende med en hastighed målt i \\(\\frac{m}{s}\\) kan man kontrollere, at det også er den enhed man faktisk ender med, ved at tage enheden med i sine udregninger.",
    "crumbs": [
      "<span class='chapter-number'>2</span>  <span class='chapter-title'>Enheder</span>"
    ]
  },
  {
    "objectID": "potenser-rodder.html",
    "href": "potenser-rodder.html",
    "title": "Potenser og rødder",
    "section": "",
    "text": "Hvad er potenser og rødder?",
    "crumbs": [
      "<span class='chapter-number'>3</span>  <span class='chapter-title'>Potenser og rødder</span>"
    ]
  },
  {
    "objectID": "potenser-rodder.html#sec-potenser",
    "href": "potenser-rodder.html#sec-potenser",
    "title": "Potenser og rødder",
    "section": "",
    "text": "Potenser\nPotenser er faktisk nemt: Det er bare en smart måde at skrive ned, når et tal bliver ganget med sig selv et vist antal gange. For eksempel:\n\\[ 5 \\cdot 5 = 5^2 = 25 \\] \\[ 5 \\cdot 5 \\cdot 5 = 5^3 = 125 \\] \\[ 5 \\cdot 5 \\cdot 5 \\cdot 5 = 5^4 = 625 \\]\nDet er selvfølgelig allermest smart, hvis man har et laaangt gangestykke af denne type:\n\\[ 2 \\cdot 2 \\cdot 2 \\cdot 2 \\cdot 2 \\cdot 2 \\cdot 2 \\cdot 2 \\cdot 2 \\cdot 2= 2^{10} = 1024 \\]\nMan kan udtale det på flere måder: “to opløftet til ti” eller “to i tiende” eller “to i tiende potens.\nHvis vi skriver det lidt mere generelt kan vi sige \\(a^n\\), hvor man kalder \\(a\\) for grundtallet og \\(n\\) for potensen.\nDer er nogle nyttige regneregler man kan bruge, når man regner med potenser. Lad os gennemgå de vigtigste:\n\n\nMultiplikation af to potenser med samme grundtal\n\\[ a^n \\cdot a^m = a^{n+m}\\]\nDen letteste måde at forstå, hvorfor det er sådan, er ved at se på et lille regneeksempel:\n\\[ 3^2 \\cdot 3^3 = 3^{2+3} = 3^5 = 243 \\] Vi kan se klart, at det må være sådan, ved at skrive det som almindelige gangestykker og bruge parenteser til holde styr på rodet:\n\\[ 3^2 \\cdot 3^3 = (3 \\cdot 3) \\cdot (3 \\cdot 3 \\cdot 3) = 3 \\cdot 3 \\cdot 3 \\cdot 3 \\cdot 3 = 3^5 \\]\nNår man ganger to ens grundtal opløftet til forskellige potenser, kan man altså bare lægge potenserne samme. Det er nemlig lige meget, om man først ganger 3 med sig selv 2 gange, og så ganger med 3 ganget med sig selv 3 gange, eller man bare gør det hele på én gang.\n\n\nDivision af to potenser med samme grundtal\nMan kan bruge en lignende regel, når man dividerer to ens grundtal opløftet til forskellige potenser:\n\\[ \\frac{a^n}{a^m} = a^{n-m}\\] Igen er det nemmest at se, hvorfor det er sådan, ved at tage et eksempel:\n\\[ \\frac{4^5}{4^3} = 4^{5-2} = 4^2 = 16\\]\nFordi:\n\\[ \\frac{4^5}{4^3} = \\frac{4 \\cdot 4 \\cdot 4 \\cdot 4 \\cdot 4}{{4 \\cdot 4 \\cdot 4}} = \\frac{4 \\cdot 4}{1} = 4^2 = 16\\]\n\n\nPotenser af potenser\nHvis man opløfter til en potens, og så opløfter en gang til, til en ny potens, gælder denne regel:\n\\[ (a^m)^n = a^{m\\cdot n} \\] Det er heller ikke så svært at se, hvis tager et eksempel og skriver det lidt om:\n\\[ (5^2)^3 = 5^2 \\cdot 5^2 \\cdot 5^2 \\]\nOg herfra kan vi enten skrive det helt ud, eller bruge reglen for multiplikation af potenser med samme grundtal. Altså:\n\\[ 5^2 \\cdot 5^2 \\cdot 5^2 = 5^{2+2+2} = 5^6 \\] Eller:\n\\[ 5^2 \\cdot 5^2 \\cdot 5^2= (5 \\cdot 5) \\cdot (5 \\cdot 5) \\cdot (5 \\cdot 5) = 5 \\cdot 5 \\cdot 5 \\cdot 5 \\cdot 5 \\cdot 5 = 5^6 \\]\n\n\nPotenser af produkter\nHer er reglen for, hvordan man opløfter produktet af to tal til en potens:\n\\[ (a \\cdot b)^n = a^n \\cdot b^n \\]\nOg eksemplet der viser, hvorfor det må passe:\n\\[ (4x)^3 = 4x \\cdot 4x \\cdot 4x = 4 \\cdot 4 \\cdot 4 \\cdot x \\cdot x \\cdot x = 4^3 \\cdot x^3 \\]\n\n\nPotenser af brøker\nDenne her regel gælder generelt (men duer kun, hvis \\(b\\) ikke er nul).\n\\[ \\left(\\frac{a}{b}\\right)^n = \\frac{a^n}{b^n},\\ b \\neq 0 \\]\nEt eksempel:\n\\[ \\left( \\frac{2}{3} \\right) ^ 2 = \\frac{2}{3} \\cdot \\frac{2}{3} = \\frac{2^2}{3^2} \\] Fordi vi ganger to brøker ved at gange nævner med nævner og tæller med tæller.\n\n\nRødder\nDen mest almindelige rod er kvadratroden som vi skriver sådan her: \\(\\sqrt{x}\\). Det betyder “det tal som ganget med sig selv giver \\(x\\). For eksempel: \\(\\sqrt{9} = 3\\) fordi 3 ganget med sig selv giver 9.\nRødder er det omvendte af potenser. Det betyder at en kvadratrod ophæver et tal opløftet til to. Sådan her:\n\\[ \\sqrt{x^2} = x\\]\nDet gælder også omvendt:\n\\[ (\\sqrt{x})^2 = x\\]\nAltså for eksempel: \\(\\sqrt{3^2} = 3\\) og \\((\\sqrt{9})^2 = 9\\)\nLigesom potenstal ikke behøver være to, kan rødder også godt være andet en kvadratrødder. Den tredje rod, for eksempel, kalder vi nogle gange kubikroden og skriver sådan: \\(\\sqrt[3]{x}\\). Kubikroden er, når vi finder et tal som ganget med sig selv tre gange, giver noget bestemt. For eksempel: \\(\\sqrt[3]{8} = 2\\) fordi \\(2^3=8\\).\nSom sagt ophæver rødder de tilsvarende potenser, sådan her:\n\\[ \\sqrt{x^2} = x \\]\n\\[ \\sqrt[3]{x^3} = x \\]\n\\[ \\sqrt[4]{x^4} = x \\]\n\\[ \\sqrt[5]{x^5} = x \\]\n\\[ \\sqrt[6]{x^6} = x \\]\n\\[ \\sqrt[218]{x^{218}} = x \\]\nHvis du er vågen, har du måske lagt mærke til, at det er lidt ulogisk, at kvadratroden skrives sådan her: \\(\\sqrt{x}\\) og ikke sådan her: \\(\\sqrt[2]{x}\\). Det simpelthen fordi, at kvadratroden er den allermest almindelige rod så vi springer bare to-tallet over for at gøre udtrykket lidt nemmere at skrive.\nFordi rødder ophæver potenser, kan man blive ved og ved med en kvadratrodstrappe sådan her:\n\\[ \\sqrt{\\sqrt{\\sqrt{\\sqrt{\\sqrt{\\sqrt{\\sqrt{x^2}^2}^2}^2}^2}^2}^2} = x\\]\nDet er lidt fjollet og ret forvirrende at se på.\n\n\nSjove potenser\nHvad sker der egentlig hvis man prøver det her:\n\\[ x^{\\frac{1}{2}} = \\ ? \\]\nHvis vi tænker tilbage på vores potensregneregler ved vi at:\n\\[ \\left(x^\\frac{1}{2}\\right)^2 = x^{\\frac{1}{2}\\cdot 2} = x^1 = x \\] Vi ved samtidig at:\n\\[ (\\sqrt{x})^2 = x \\].\nSå derfor må det her være rigtigt:\n\\[ x^\\frac{1}{2} = \\sqrt{x} \\]\nSelvom vi ikke umiddelbart kan forestille os, hvor dan man ganger et tal med sig selv “en halv gang”, så må det altså svare til at tage kvadratroden, hvis potensregnereglerne skal passe også for andet end heltal.\nTilsvarende gælder:\n\\[x^\\frac{1}{3} = \\sqrt[3]{x}\\] Og: \\[x^\\frac{1}{4} = \\sqrt[4]{x}\\] Og:\n\\[x^\\frac{1}{5} = \\sqrt[5]{x}\\]\nOg:\n\\[x^\\frac{1}{219} = \\sqrt[219]{x}\\]\nog så videre.\nDet betyder, at potenstal og rødder kan være alle tal, og vi kan derfor også godt skrive \\(x^{2,3}\\) eller \\(4^\\pi\\) eller \\(\\sqrt[2,3]{x} = x^\\frac{1}{2,3}\\).\nTyg eventuelt lidt på, hvorfor det sidste udtryk må være rigtig.\nMen hvorfor? Hvad kan man bruge det til?\n\n\nRenters rente\n\n\nEpidemier",
    "crumbs": [
      "<span class='chapter-number'>3</span>  <span class='chapter-title'>Potenser og rødder</span>"
    ]
  },
  {
    "objectID": "logaritmer.html",
    "href": "logaritmer.html",
    "title": "Logaritmer",
    "section": "",
    "text": "Hvad er logaritmefunktioner?\nLogaritmefunktioner kan være lidt forvirrende, for de kan bedst forstås som de omvendte funktioner af eksponentialfunktioner. Det betyder så, at vi skal forstå både hvad omvendte funktioner og eksponentialfunktioner er. Heldigvis er der ingen af de to ting der hver for sig er særligt svære.",
    "crumbs": [
      "<span class='chapter-number'>4</span>  <span class='chapter-title'>Logaritmer</span>"
    ]
  },
  {
    "objectID": "logaritmer.html#sec-logaritmer",
    "href": "logaritmer.html#sec-logaritmer",
    "title": "Logaritmer",
    "section": "",
    "text": "Eksponentialfunktioner\nEksponentialfunktioner er funktioner der har formen:\n\\[ f(x) = b \\cdot a^x \\] Det bemærkelsesværdige er her, at \\(x\\) er eksponent, og ikke grundtal som vi kender det fra for eksempel andengradsligningen: \\(f(x) = x^2\\).\nDu har måske allerede nu en fornemmelse af, at eksponentialfunktioner kan vokse meget hurtigt, for hvis \\(x=10\\) skal \\(a\\) ganges med sig selv 10 gange, og det kan godt blive et meget stort tal (i hvert fald så længe \\(a\\) er større end 1.)\nLad os prøve at tegne en enkel eksponentialfunktion: \\(f(x) = 2^x\\). I det her tilfælde er \\(b = 1\\) og \\(a=2\\).\n\n\n\n\n\n\n\n\n\nSom nævnt og som vi kan se, er der tale om en funktion der vokser meget hurtigt. Hvis vi kigger på de markerede punkter, ser vi: \\(f(5) = 2^5 = 32\\). Og \\(f(0) = 2^0 = 1\\). Og \\(f(-5) = 2^{-5} = \\frac{1}{2^5} = \\frac{1}{32} \\approx 0,03\\)\nNår \\(x\\) er stor, er \\(f(x)\\) altså meget stor, og når \\(x\\) er negativ er \\(f(x)\\) meget lille.\nLad os prøve med tre forskellige værdier af a, \\(a = 2, 3, 4\\) og se, hvad der sker.\n\n\n\n\n\n\n\n\n\nVores graf fra tidligere, hvor \\(a=2\\) ser pludselig ikke længere så stejl ud, fordi de andre vokser endnu hurtigere, og alle tre kurver sprænger hurtigt koordinatsystemet.\nLæg mærke til de markerede punkter, hvor \\(x=1\\). Her er y-værdierne det samme som \\(a\\), altså 2, 3, 4. Fordi \\(x^1 = x\\) uanset hvad \\(x\\) er.\nLæg også mærke til, at alle graferne skærer hinanden i \\((0,1)\\). Det er fordi \\(x^0 = 1\\) uanset hvad \\(x\\) er.\nKan du se, hvad der sker, hvis \\(a&lt;1\\)? Lad os prøve at tilføje \\(a=0{,}5\\) til grafen.\n\n\n\n\n\n\n\n\n\nVi kan se, at grafen hvor \\(a=0{,}5\\) opfører sig omvendt: Den nærmer sig hurtigt 0 når \\(x\\) vokser, men stiger, når \\(x\\) har en større og større negativ værdi. Det er ikke så mærkeligt, tænk for eksempel på: \\(0{,}5^4 = 0{,}0625\\), mens \\(0{,}5^{-4} = \\frac{1}{0{,}5^{4}} = 16\\)\n\n\nOmvendte funktioner\nNu hvor vi har styr på eksponentialfunktioner, er turen kommet til omvendte funktioner. En funktion er den omvendte til en anden funktion, hvis de “ophæver” hinanden. For eksempel er \\(f(x) = x^2\\) den omvendte funktion til \\(g(x) = \\sqrt{x}\\) fordi anden potens ophæver kvadratroden: \\(\\sqrt{x}^2=x\\). Eller skrevet lidt mere generelt: \\(f(g(x))=x\\), så funktionen \\(f\\) har her “ophævet” \\(g\\).\nEt andet eksempel: Lad os sige, at \\(f(x) = 2x\\) som vi kan tegne som en ret linje med hældningen 2. Vi skriver den omvendte funktion til \\(f(x)\\) sådan her: \\(f^{-1}(x)\\). I det her tilfælde er \\(f^{-1}(x) = \\frac{1}{2}x\\). Vi kan se, at \\(f^{-1}(x)\\) ophæver \\(f(x)\\) med et eksempel:\n\\[ f(3) = 2 \\cdot 3 = 6\\]\n\\[ f^{-1}(6) = \\frac{1}{2} \\cdot 6 = 3\\] \\(f\\) laver et tre-tal om til et seks-tal, og \\(f^{-1}\\) seks-tallet tilbage til et tre-tal.\nVi kan lidt mere generelt demonstrere, at de to funktioner er hinandens omvendte, sådan her\n\\[ f^{-1}(f(x)) = \\frac{1}{2} \\cdot f(x) = \\frac{1}{2} \\cdot 2x = x\\]\nEller vi kan se det visualt med et plot, sådan her:\n\n\n\n\n\n\n\n\n\nDe to funktioner er hinandens omvendte, fordi de spejler hinanden i den grå, stiplede diagonallinje. Eller fordi man skifter mellem de to, ved bare at bytte om på x-aksen og y-aksen.\n\n\nLogaritmefunktioner\nDet kan godt være, man lige skal tygge lidt på eksponentialfunktioner og omvendte funktioner, men når man har gjort det, så er logaritmefunktioner faktisk ret nemme: De er nemlig de omvendte af eksponential funktioner.\nFor eksempel:\n\\[ f(x) = 10^x \\] \\[ f^{-1}(x) = log_{10}(x) \\]\n\\(log_{10}(x)\\) kaldes 10-talslogaritmen og det er en funktion, der svarer på spørgsmålet: Hvad skal 10 opløftes til, for at få \\(x\\)? Altså: \\(log_{10}(10) = 1\\) fordi 10 skal opløftes til 1 for at få 10. Og \\(log_{10}(100) = 2\\) fordi 10 skal opløftes til 2 for at få 100.\n10-talslogaritmen, \\(log_{10}(x)\\), er altså det omvendte af \\(10^x\\). Det vil sige: \\(log_{10}(10^x) = x\\).\nLad os prøve at tegne grafen for både \\(f(x) = 10^x\\) og dens omvendte funktion \\(f^{-1}(x) = log_{10}(x)\\):\n\n\n\n\n\n\n\n\n\nMan kan se, at logaritmefunktionen, \\(log_{10}(x)\\) er et spejlbillede af eksponentialfunktionen \\(10^x\\). Det markerede punkt, \\((0,1)\\) ligger på eksponentialfunktionen,fordi \\(10^0 = 1\\) og \\((1,0)\\) ligger på logaritmefunktionen, fordi \\(log_{10}(1) = 0\\) fordi ti skal opløftes til 0 for at give én.\nLæg mærke til, at logaritmefunktionen ikke er defineret for \\(x&lt;0\\) fordi man ikke kan opløfte 10 til noget og få et negativt tal ud af det. På samme måde kan \\(10^x\\) aldrig være negativ (kun meget lille).\n\n\nDen naturlige logaritme\nDer findes mange forskellige eksponentialfunktioner med forskellige grundtal, dem vi kaldte \\(a\\) i starten, som i: \\(2^x\\), \\(2{,}718^x\\), \\(5^x\\), eller vores ven herover: \\(10^x\\). Tilsvarende findes der også forskellige logaritmer: \\(log_2(x)\\), \\(log_{2,718}(x)\\), eller \\(log_5(x)\\) eller \\(log_{10}(x)\\).\nLad os lige for sjov skyld tegne dem alle sammen:\n\n\n\n\n\n\n\n\n\nMåske lagde du mærke til, at ét af grundtallene i figuren er lidt sjovt: 2,718. Det tal er en ret vigtig konstant i matematikken, nemlig \\(e\\), som også nogle gange kaldes “Eulers tal”, opkaldt efter den Schweiziske matematiker, Leonard Euler.\n\n\n\n\n\nLeonard Euler (1707-1783)\n\n\n\\(e\\) er, ligesom for eksempel \\(\\pi\\), et irrationelt tal, det vil sige et tal, der har uendeligt mange decimaler. \\(e\\) starter sådan her: \\(e=2{,}718281828459\\)\nNår \\(e\\) er grundtal i en logaritmefunktion kalder man det for den naturlige logaritme. Man kan skrive det på forskellige måder; nogle gange kalder man den naturlige logaritmefunktion for \\(ln(x)\\) i stedet for \\(log(x)\\) Altså:\n\\[ log_e(x) = log_{2,718}(x) = ln(x) \\]\nMen hvad er det, der er så naturligt ved et så mærkelig tal som \\(e\\)? Én ting, som på en måde er naturligt, er, at tangenten til \\(ln(x)\\) i punktet \\((1,0)\\) er en linje med hældningen 1.\nFor bedre at se, hvad jeg mener med det, så lad os tage figuren fra før, og fokusere på den naturlige logaritme og den tilsvarende eksponentialfunktion:\n\n\n\n\n\n\n\n\n\nTangenten er den rette linje som lige akkurat strejfer grafen i et bestemt punkt (røringspunktet) og viser, hvor stejl grafen er, lige i det punkt.\n(Der er meget mere om tangenter i Hvad er differentialregning?. Her kan man også se endnu en naturlig egenskab ved den naturlige logaritme: Den afledte funktion er simpelthen bare den samme: Hvis \\(f(x) = e^x\\) så er \\(f'(x) = e^x\\))\nI figuren kan man se tangenten til den naturlige logaritmefunktion i punktet \\((1,0)\\) og den tilsvarende tangent til eksponentialfunktionen i punktet \\((0,1)\\). Begge tangenter har en hældning på netop 1 – hvilket føles ret naturligt.\n\n\nHvad kan man bruge det til?\nNu hvor vi har både eksponentialfunktioner og deres omvendte, logaritmefunktioner, under kontrol, må vi heller finder ud af, hvad vi egentlig kan bruge dem til?\n\nVækst\nBegge typer af funktioner er for eksempel gode, når det handler om vækst: Hvis et-eller-andet vokser med så-og-så-meget, i et bestemt tidsrum, hvor meget ender der så med at være.\nFor eksempel: Lad os sige, at en gruppe bakterier fordobler deres antal hver time. Det er ikke helt urealistisk, for bakterier kan vokse virkeligt hurtigt, hvis forholdene er til det. Hvis man starter med 100 bakterier når der er gået 0 timer, så har man altså 200 bakterier efter 1 time. Efter 2 timer fordobles antallet igen, og man har 400 bakterier. Efter 3 timer har man 800 bakterier, efter 4 timer 1.600 bakterier og efter 5 timer 3.200 bakterier.\nDer er taler om en eksponentialfunktion der ser sådan her ud:\n\\[ f(x) = 100 \\cdot 2^x \\] Hvilket jo svarer til den generelle form:\n\\[ f(x) = b \\cdot a^x \\]\nHvor \\(b\\) er det antal vi startede med, nemlig 100 bakterier, og \\(a\\), grundtallet, er vækstfaktoren, her 2 fordi vi taler om fordoblinger. \\(x\\) er så tidsenheden, her antal timer. Selve funktionen, \\(f(x)\\), fortæller os så, hvilket antal bakterier vi har efter \\(x\\) timer. Vi fandt jo, at \\(f(5) = 100 \\cdot 2^5 = 100 \\cdot 32 = 3.200\\) bakterier.\nVi kunne også bare fokusere på væksten altså \\(a^x\\) hvor \\(2^5=32\\) fortæller os, at efter 5 timer er antallet af bakterier 32-doblet. Hvis vi starter med 1 bakterie ender vi efter 5 timer med 32. Og hvis vi starter med 1000 ender vi på 32.000.\nLogaritmen er så den omvendte funktioner, så den kan svare på det omvendte spørgsmål: Hvor lang tid går der før antallet af bakterier er for eksempel 100-doblet. Vi spørger med andre ord hvad \\(x\\) skal være, for at \\(2^x\\) er 100. Svaret er \\(log_2(100) \\approx 6{.}64\\) Det tager 6,64 timer for gruppen af bakterier at 100-doble sig selv.\nVi kan ikke på nogen nem måde selv regne ud hvad \\(log_2(100)\\) er, så vi må bruge en lommeregner.\nEt andet eksempel på vækst:\nHvis jeg investerer 1 krone på en måde så investeringen vokser med 8% om året, hvor mange penge er der så efter 25 år?\nEfter 1 år er den ene krone blevet til 1,08 kroner (den ene er den krone vi startede med, de 0,08 er afkastet på 8% efter det første år.) Efter to år er kronen blevet til \\(1{,}08 \\cdot 1{,}08 = 1{,}08^2\\approx 1{,}17\\) fordi man efter andet år får 8% af de 1,08 kroner man nu har.\nEfter 25 år er den ene krone blevet til \\(1{,}08^{25} \\approx 6{,}85\\) kroner. Hvis man istedet for 1 krone var startet med 1.000 kroner ville resultatet bare være \\(1.000 \\cdot 1{,}08^{25} \\approx 6{.}848\\) kroner.\nHvor lang tid skal der gå, før den ene kroner er blevet til én million kroner? Vækstfaktoren, eller grundtallet \\(a\\) er som sagt 1,08, så det er også det grundtal vi skal bruge i logaritmen: \\(log_{1,08}(1{,}000{,}000) \\approx 180\\) år.\nOkay, det er ret lang tid at vente, men det er også temmeligt vildt, at 1 krone kan blive til 1 million – selvom det måske så er dine oldebørn der får glæde af pengene.\n\n\nStore tal og små tal\nHvis man har meget store tal, kan de være nemmere at overskue, hvis man enten skriver dem med eksponentiel notation eller tager logaritmen til dem.\nDer er for eksempel 384.400 km fra Jorden til Månen, 54.600.000 km til Mars og 149.600.000 km til Solen. Det er lidt forvirrende med alle de nuller, og det bliver helt galt, hvis vi snakker om hele det observerbare universes størrelse. Det har nemlig en diameter på 880.000.000.000.000.000.000 km og det er mange nuller.\nNogle gange skriver man sådan et stort tal med et gangestykke: \\(8{,}8 \\cdot 10^{23}\\) hvilket er det samme som at rykke kommaet 23 gange til højre, og sparer en del plads. Det kaldes eksponentiel notation, og kan også bruges på mindre tal, men det er ikke nødvendigt: \\(1 \\cdot 10^2 = 100\\) eller \\(5{,5} \\cdot 10^3 = 5500\\).\nEndelig kan man også gøre det endnu kortere ved at tage logaritmen, og dermed fokusere på eksponenten for at få de store tal ned på en lidt mere håndterbar skala: \\(log_{10}(10^{23}) = 23\\). Eller hvis vi tager Universets diameter fra før: \\(log_{10}(8.8 \\cdot 10^{23}) = 23{,}9\\).\nSagt på en anden måde: Man skal gange 10 med sig selv 23,9 gange for at få Universets diameter (i km).\n\n\n\n\n\n\n\n\n\nAfstand\nLængde i km\nEksponentiel notation\n10-tals logaritme\n\n\n\n\nJorden til Månen\n\\(384.400\\)\n\\(3.8\\cdot 10^5\\)\n\\(5.6\\)\n\n\nJorden til Mars\n\\(54.600.000\\)\n\\(5.5\\cdot 10^7\\)\n\\(6.7\\)\n\n\nJorden til Solen\n\\(149.600.000\\)\n\\(1.5\\cdot 10^8\\)\n\\(8.2\\)\n\n\nUniversets diameter\n\\(880\\) … og 21 nuller\n\\(8.8\\cdot 10^{23}\\)\n\\(23.9\\)\n\n\n\n\nSom du kan se, bliver det hele lidt nemmere ved at tage logaritmen til de meget store tal.\nSjovt nok gælder præcist det samme for meget små tal. Tjek tabellen herunder:\n\n\n\n\n\n\n\n\n\nObjekt\nStørrelse i meter\nEksponentiel notation\n10-tals logaritme\n\n\n\n\nRødt blodlegeme\n\\(0.000008\\)\n\\(8.0\\cdot 10^{-6}\\)\n\\(-5.1\\)\n\n\nBakterie (E. coli)\n\\(0.000002\\)\n\\(2.0\\cdot 10^{-6}\\)\n\\(-5.7\\)\n\n\nVirus (influenza)\n\\(0.0000001\\)\n\\(1.0\\cdot 10^{-7}\\)\n\\(-7\\)\n\n\nAtom (hydrogen)\n\\(0.0000000001\\)\n\\(1.0\\cdot 10^{-10}\\)\n\\(-10\\)\n\n\n\n\n\nLøsning af ligninger\nEmdelig findes der nogle regneregler for logaritmer, som kan være nyttige. En af de vigtige er:\n\\[log(x^n) = n \\cdot log(x)\\] Logaritmen til en potens er det samme som produktet af eksponenten, \\(n\\), og logaritmen til grundtallet, \\(x\\). (Og her er det lige meget hvilken logaritme man bruger – to-tals, ti-tals, den naturlige – så længe man bruger det samme på begge sider af lighedstegnet.)\nDet kan være praktisk, hvis man har en ligning som denne:\n\\[ 3^{2x} = 81 \\]\nOg gerne vil finde \\(x\\). Man starter med at tage logaritmen på begge sider – lad os bruge titals-logaritmen som vi bare kalder \\(log()\\), men et hvilket som helst grundtal ville fungere:\n\\[ log(3^{2x}) = log(81) \\]\nSå bruger vi regnereglen fra før:\n\\[ 2x \\cdot log(3) = log(81) \\] \\[ 2x = \\frac{log(81)}{log(3)} \\]\n\\[ x = \\frac{log(81)}{2 \\cdot log(3)} \\]\nOg ved at bruge lommeregneren finder vi ud af at:\n\\[ x = 2 \\]\nLad os dobbeltjekke ved at sætte \\(x=2\\) ind i den oprindelige ligning:\n\\[ 3^{2x} = 3^{2 \\cdot 2} = 3^4 = 81 \\]\nDet stemmer!\nMen … hvordan kan vi være sikre på, at den regneregel vi brugte, \\(log(x^n) = n \\cdot log(x)\\), er rigtig?\nHer er et lille bevis – hold tungen lige i munden og giv dig god tid, så kan du godt følge tankegangen. Vi bruger igen ti-talslogaritmen, \\(log(x)\\):\nVi ved jo at:\n\\[ a = 10 ^{log(a)} \\] Fordi eksponentialfunktionen \\(10^x\\) er den omvendte til ti-talslogaritmen, \\(log(x)\\), så de to funktioner ophæver hinanden. Det må så også betyde at:\n\\[ log(a^x) = log\\left(\\left(10 ^{log(a)}\\right)^x\\right) \\]\nHvis den er lidt svær at fordøje, så tænk på, at det her selvfølgelig er rigtigt: \\(log(a^x) = log(a^x)\\). Og så sætter vi bare udtrykket \\(a = 10 ^{log(a)}\\) fra før ind på \\(a\\)’s plads på højre side af ligningen.\nNu kan vi bruge potensregnereglen \\((a^m)^n = a^{m\\cdot n}\\) (som du kan læse mere om her: Hvad er potenser og rødder?) til at omorganisere højre side lidt:\n\\[ log(a^x) = log\\left(10 ^{log(a)\\cdot x}\\right) \\]\nFordi \\(log(x)\\) og \\(10^x\\) stadig er hinandens omvendte, ophæver de hinanden, så vi bare ender med eksponenten \\(log(a) \\cdot x\\) på højre side:\n\\[ log(a^x) = log(a)\\cdot x \\]\nDet er det samme som:\n\\[ log(a^x) = x \\cdot log(a) \\]\nHvilket var lige det, vi gerne ville bevise!\nMan kan sige, at denne her regneregel følger direkte af definitionen på logaritmefunktionen \\(log(x)\\) som den omvendte af eksponentionalfunktionen \\(10^x\\), plus det vi i øvrigt ved om om potenser.\nHer er en oversigt over de tre vigtigste regneregler med logaritmer. Vi har lige bevist potensreglen, og de andre kan bevises på lignende måder – men det springe vi over for nu.\n\n\n\n\n\n\n\n\nRegel\nMatematisk notation\nBeskrivelse\n\n\n\n\nProduktreglen\n\\(\\log(x \\cdot y) = \\log(x) + \\log(y)\\)\nLogaritmen til et produkt er lig med summen af de enkelte logaritmer\n\n\nKvotientreglen\n\\(\\log(\\frac{x}{y}) = \\log(x) - \\log(y)\\)\nLogaritmen til en kvotient er lig med differensen mellem logaritmerne\n\n\nPotensreglen\n\\(\\log(x^n) = n \\cdot \\log(x)\\)\nLogaritmen til en potens er lig med eksponenten gange logaritmen til grundtallet",
    "crumbs": [
      "<span class='chapter-number'>4</span>  <span class='chapter-title'>Logaritmer</span>"
    ]
  },
  {
    "objectID": "differentialregning.html",
    "href": "differentialregning.html",
    "title": "Differentialregning",
    "section": "",
    "text": "Hvad er differentialregning?\nDifferentialregning handler om at forstå, hvordan ting ændrer sig – som for eksemple hvor hurtigt en cykel kører, eller hvordan dens hastighed ændrer sig. Vi bruger eksempler og grafer til at gøre det nemt at forstå.\nLad os komme i gang.",
    "crumbs": [
      "<span class='chapter-number'>5</span>  <span class='chapter-title'>Differentialregning</span>"
    ]
  },
  {
    "objectID": "differentialregning.html#en-simpel-funktion",
    "href": "differentialregning.html#en-simpel-funktion",
    "title": "Differentialregning",
    "section": "En simpel funktion",
    "text": "En simpel funktion\nForestil dig, at du cykler og måler, hvor langt du kommer som funktion af tid. Lad os sige, at afstanden du har tilbagelagt (i meter) følger denne enkle regel:\n\\[f(x) = x^2\\]\nHer er \\(x\\) tiden (i sekunder), og \\(f(x)\\) er afstanden (i meter). Hvis du cykler i 3 sekunder, har du kørt \\(3^2 = 9\\) meter.\nLad os tegne en graf for at se, hvordan det ser ud:\n\n\n\n\n\n\n\n\n\nI det her eksempel viser grafen, at du cykler hurtigere og hurtigere. Jo længere tid der går, jo stejlere er grafen, og jo hurtigere stiger afstanden. Sådan kan det jo ikke blive ved med at gå i virkeligheden, for til sidst ville man cykle hurtigere end bilerne. Men for hyggematematikkens skyld, holder vi fast i eksemplet lidt endnu.",
    "crumbs": [
      "<span class='chapter-number'>5</span>  <span class='chapter-title'>Differentialregning</span>"
    ]
  },
  {
    "objectID": "differentialregning.html#hvad-er-en-tangent",
    "href": "differentialregning.html#hvad-er-en-tangent",
    "title": "Differentialregning",
    "section": "Hvad er en tangent?",
    "text": "Hvad er en tangent?\nEn tangent er en lige linje, der rører grafen et bestemt sted og viser, hvor stejl grafen er lige der. For vores cykel betyder tangentens hældning cyklens hastighed på det tidspunkt.\nTænk på det sådan: Når kurven er meget stejl, ændrer afstanden sig hurtigt, hvilket er det samme som at sige, at du kører hurtigt. Tangenten fortæller os præcis, hvor hurtigt du kører på et givet tidspunkt.\nLad os tegne en tangent til grafen, når \\(x = 3\\ sekunder\\):\n\n\n\n\n\n\n\n\n\nDen røde streg er tangenten ved \\(x=3\\). Hældningen af denne linje fortæller os hastigheden, som vi snart finder ud af.",
    "crumbs": [
      "<span class='chapter-number'>5</span>  <span class='chapter-title'>Differentialregning</span>"
    ]
  },
  {
    "objectID": "differentialregning.html#tangentens-hældning",
    "href": "differentialregning.html#tangentens-hældning",
    "title": "Differentialregning",
    "section": "Tangentens hældning",
    "text": "Tangentens hældning\nFor at finde hastigheden (tangentens hældning), bruger vi differentiering. Det betyder, at vi finder en ny regel, der fortæller os, hvor stejl grafen er for hver tid \\(x\\).\nVores afstandsfunktion er:\n\\[ f(x) = x^2 \\]\nNår vi differentierer, får vi den afledte funktion, som er hastigheden. Vi kalder den \\(f'(x)\\), som udtales “f-mærke”.\n\\[ f'(x) = 2x \\]\nLige nu skal du bare vide, at vi brugte en særlig regel, for at finde ud af, at når \\(f(x)=x^2\\), så er \\(f'(x) = 2x\\). Den regel kommer vi tilbage til.\nDet vigtige lige nu er, at vi ved, at hastigheden ved \\(x = 3\\ sekunder\\) er:\n\\[ f'(3) = 2 \\cdot 3 = 6 \\text{ meter per sekund} \\]\nSå ved \\(x=3\\ sekunder\\) kører du 6 meter per sekund. Den afledte funktion \\(f'(x)=2x\\) giver os med andre ord hastigheden for enhver tid.",
    "crumbs": [
      "<span class='chapter-number'>5</span>  <span class='chapter-title'>Differentialregning</span>"
    ]
  },
  {
    "objectID": "differentialregning.html#flere-tangenter-og-hældninger",
    "href": "differentialregning.html#flere-tangenter-og-hældninger",
    "title": "Differentialregning",
    "section": "Flere tangenter og hældninger",
    "text": "Flere tangenter og hældninger\nLad os tegne grafen igen, men nu med tangenter ved flere tidspunkter, så vi kan se, hvordan hastigheden ændrer sig. Vi vælger \\(x=1,2,3\\):\n\n\n\n\n\n\n\n\n\nHver tangent viser hastigheden ved et bestemt tidspunkt: 1, 2, eller 3 sekunder. Bemærk, at hældningerne bliver større, når tiden stiger – det betyder, at cyklen kører hurtigere og hurtigere.",
    "crumbs": [
      "<span class='chapter-number'>5</span>  <span class='chapter-title'>Differentialregning</span>"
    ]
  },
  {
    "objectID": "differentialregning.html#den-afledte-funktion-hastighed",
    "href": "differentialregning.html#den-afledte-funktion-hastighed",
    "title": "Differentialregning",
    "section": "Den afledte funktion: Hastighed",
    "text": "Den afledte funktion: Hastighed\nDen afledte funktion \\(f'(x) = 2x\\) er faktisk en graf over hastigheden. Lad os tegne den for at se, hvordan hastigheden ændrer sig over tid:\n\n\n\n\n\n\n\n\n\nGrafen viser, at hastigheden stiger jævnt og følger en ret linje. Hvis vi kigger tilbage på tangenterne, kan vi se, at hældningerne (hastighederne) passer med værdierne på denne graf. For eksempel ved \\(x = 3\\) er hastigheden 6, præcis som vi beregnede.",
    "crumbs": [
      "<span class='chapter-number'>5</span>  <span class='chapter-title'>Differentialregning</span>"
    ]
  },
  {
    "objectID": "differentialregning.html#den-dobbelte-afledte-acceleration",
    "href": "differentialregning.html#den-dobbelte-afledte-acceleration",
    "title": "Differentialregning",
    "section": "Den dobbelte afledte: Acceleration",
    "text": "Den dobbelte afledte: Acceleration\nNu tager vi det et skridt videre. Nogle gange ændrer hastigheden sig over tid – det kalder vi acceleration. For at finde accelerationen, differentierer vi hastighedsfunktionen (den afledte) én gang til. Det kaldes den dobbelt afledte.\nHastighedsfunktionen er:\n\\[f'(x) = 2x\\]\nNår vi differentierer igen, får vi:\n\\[f''(x) = 2\\]\nDet betyder, at accelerationen er 2 meter per sekund per sekund (eller \\(2\\frac{m}{s^2}\\)). Det er konstant, så cyklen øger sin hastighed med 2 meter per sekund for hvert sekund. (Hvis du synes, enheden for acceleration, \\(\\frac{m}{s^2}\\) er lidt forvirrende, så tjek afsnittet Hvad er enheder?)\nLad os tegne en graf for accelerationen for at gøre det tydeligt:\n\n\n\n\n\n\n\n\n\nDenne lidt kedelige, graf er bare en lige linje, fordi accelerationen er konstant. Det fortæller os, at cyklen hele tiden får lige meget mere fart.",
    "crumbs": [
      "<span class='chapter-number'>5</span>  <span class='chapter-title'>Differentialregning</span>"
    ]
  },
  {
    "objectID": "differentialregning.html#et-knap-så-enkelt-eksempel",
    "href": "differentialregning.html#et-knap-så-enkelt-eksempel",
    "title": "Differentialregning",
    "section": "Et knap så enkelt eksempel",
    "text": "Et knap så enkelt eksempel\n\nAfstand\nLad os sige, at vi i stedet for vores første, ret enkle funktion, \\(f(x) = x^2\\), bruger en mere kompliceret funktion, lad os kalde den \\(g(x)\\):\n\\[ g(x) = x^3 - 18x^2 + 80x \\] Her er \\(x\\) stadig tiden (i sekunder), og \\(g(x)\\) er afstanden (i meter). Denne funktion er en tredjegradsligning, hvilket betyder, at grafen ikke bare stiger eller falder hele tiden – den kan gå op og ned som en rutsjebane.\nLad os starte med at tegne grafen for at se, hvordan cykelturen nu ser ud:\n\n\n\n\n\n\n\n\n\nSom man kan se, stiger afstanden de første par sekunder, men så falder den igen. Man kan forestille sig, at du havde glemt cykelhjelmen, vendte om og hentede den, og så startede turen en gang til. Til sidst, når du er kommet godt i gang, går det hurtigt fremad.\n\n\nHastighed\nLigesom før vil vi tegne tangenter for at finde hastigheden på forskellige tidspunkter. Tangenten viser, hvor stejl grafen er, og det fortæller os, hvor hurtigt du cykler. Vi vælger 3 tidspunkter: \\(x=2, 7, 12\\).\nFor at tegne tangenterne skal vi bruge den afledte funktion til at finde hældningen. Den afledte af: \\[ g(x) = x^3 - 18x^2 + 80x \\] er: \\[ g'(x) = 3x^2 - 36x + 80 \\]\nDen differentieringsregel vi bruger her, ser sådan ud:\n\\[ f(x) = x^n \\] \\[ f'(x) = nx^{(n-1)} \\] (Du kan finde den regel og mange andre i appendix til allersidst.)\n\\(g'(x)\\) er altså en funktion, der fortæller os hastigheden, eller hældingen til tangenten, for hver tid, \\(x\\). For at tegne tangenten ved en bestemt x-værdi, \\(x_0\\), bruger vi ligningen for tangentlinjen: \\[ y = g(x_0) + g'(x_0) \\cdot (x - x_0) \\] Lad os tegne grafen med nogle tangenter, så vi får et indtryk af, hvordan det ser ud:\n\n\n\n\n\n\n\n\n\nSom vi kan se, har nogle af tangenterne negativ hældning, fordi cyklisten vender om og kører tilbage igen for at hente den glemte cykelhjelm. Derfor er hastigheden på en måde negativ.\nLad os for sjov prøve at tegne en hel masse tangenter, for at illustrere hvordan tangenter opfører sig:\n\n\n\n\n\n\n\n\n\nDet er ret flot, og hvis man kigger efter, kan man se hvordan tangenternes hældning gradvist ændrer sig, som tiden går, og vi bevæger os ud af x-aksen.\nVi kan vise alle hældningerne, ved at at tegne vores afledte funktion, \\(g'(x)\\). Den er en andengradsligning og danner derfor en parabel:\n\n\n\n\n\n\n\n\n\nDu kan kontrollere, at de sorte prikker viser hældningen for de tangenter, vi så tidligere. Bemærk at hastigheden efter 12 sekunder er meget høj, over 75 meter i sekundet, hvilket selvfølgelig ikke er helt realistisk for en cykel.\n\n\nAcceleration\nFor at finde accelerationen, differentierer vi hastighedsfunktionen én gang til, med de samme differentieringsregler som tidligere. Den dobbelt afledte, \\(g''(x)\\) er:\n\\[ g''(x)=6x-36 \\]\nDenne funktion viser, hvordan accelerationen ændrer sig over tid. Lad os tegne den:\n\n\n\n\n\n\n\n\n\nHvor den afledte funktion viste hastigheden ved forskellige tidspunkter, viser den dobbelt afledte funktion, hvor meget hastigheden ændrer sig over tid. Det er det, vi kalder acceleration.\nI grafen kan man se, at accelerationen stiger jævnt over tid. Når for eksempel \\(x=2\\), er accelerationen negativ, fordi cyklisten er ved at tage farten af for at vende om. Men som tiden går, bliver accelerationen større og større, hvilket betyder, at hastigheden ændrer sig hurtigere og hurtigere. Det er klart, at det ikke kan fortsætte sådan, for der er grænser for, hvor hurtigt cykler (og alle andre transportmidler) kan køre.",
    "crumbs": [
      "<span class='chapter-number'>5</span>  <span class='chapter-title'>Differentialregning</span>"
    ]
  },
  {
    "objectID": "differentialregning.html#opsummering",
    "href": "differentialregning.html#opsummering",
    "title": "Differentialregning",
    "section": "Opsummering",
    "text": "Opsummering\n\nVi startede med at kigge på, hvor langt en cykel kører. Vi brugte en ret enkel andengradsligning som eksempel til at beskrive afstand, \\(f(x)\\), som funktion af tid, \\(x\\), sådan her: \\(f(x) = x^2\\).\nVi fandt ud af, at tangentens hældning viser cyklens hastighed, og vi brugte differentiering til at finde hastighedsfunktionen: \\(f'(x) = 2x\\).\nVi tegnede tangenter og så, at hastigheden stiger over tid.\nDerefter så vi på acceleration ved at differentiere igen \\(f''(x) = 2\\), og vi tegnede en ret kedelig graf for at vise, at accelerationen er konstant.\nTil sidst prøvede vi det hele igen for en lidt mere kompliceret funktion, nemlig en tredjegradsligning: \\(g(x) = x^3 - 18x^2 + 80x\\). Vi så at:\n\nDen afledte funktion, altså hastighedsfunktionen, \\(g'(x) = 3x^2 - 36x + 80\\), er en andengradsligning, som sjovt nok kan give negative hastigheder.\nDen dobbelt afledte funktion, altså accelerationsfunktionen, \\(g''(x)=6x-36\\), viste, at hastigheden hele tiden steg.",
    "crumbs": [
      "<span class='chapter-number'>5</span>  <span class='chapter-title'>Differentialregning</span>"
    ]
  },
  {
    "objectID": "differentialregning.html#appendix-regneregler",
    "href": "differentialregning.html#appendix-regneregler",
    "title": "Differentialregning",
    "section": "Appendix: Regneregler",
    "text": "Appendix: Regneregler\nHer er en masse regneregler, man kan bruge, når man differentierer. Det kunne være sjovt at prøve dem alle sammen her – men det kommer til at fylde lidt for meget.\n\n\n\n\n\n\n\n\n\\(f(x)\\)\n\\(f'(x)\\)\nKommentar\n\n\n\n\n\\(x\\)\n\\(1\\)\nDet svarer til, at \\(y=x\\) har hældning 1\n\n\n\\(kx\\)\n\\(k\\)\nDenne her regel brugte vi tidligere\n\n\n\\(k\\)\n\\(0\\)\nEn flad linje har en hældning på 0\n\n\n\\(x^n\\)\n\\(nx^{n-1}\\)\nDenne her brugte vi også\n\n\n\\(\\frac{1}{x}\\)\n\\(-\\frac{1}{x^2}\\)\nDenne og resten af reglerne brugte vi ikke\n\n\n\\(a^x\\)\n\\(a^x \\ln(a)\\)\n\n\n\n\\(e^x\\)\n\\(e^x\\)\nEn funktion kan godt være sin egen afledte\n\n\n\\(e^{kx}\\)\n\\(k \\cdot e^{kx}\\)\n\n\n\n\\(\\sqrt{x}\\)\n\\(\\frac{1}{2\\sqrt{x}}\\)\n\n\n\n\\(\\ln(x)\\)\n\\(\\frac{1}{x}\\)",
    "crumbs": [
      "<span class='chapter-number'>5</span>  <span class='chapter-title'>Differentialregning</span>"
    ]
  },
  {
    "objectID": "kombinatorik.html",
    "href": "kombinatorik.html",
    "title": "Kombinatorik",
    "section": "",
    "text": "Hvad er kombinatorik?\nKombinatorik handler om, hvordan man tæller, hvor mange muligheder man har, når man vælger og sammensætter ting.\nHer er nogle eksempler:",
    "crumbs": [
      "<span class='chapter-number'>6</span>  <span class='chapter-title'>Kombinatorik</span>"
    ]
  },
  {
    "objectID": "kombinatorik.html#hvad-er-kombinatorik",
    "href": "kombinatorik.html#hvad-er-kombinatorik",
    "title": "Kombinatorik",
    "section": "",
    "text": "På hvor mange måder kan man vælge én elevrepræsentant fra en klasse med 25 elever? (Svaret er \\(25\\), og det er okay, hvis du synes, det var lovlig nemt.)\nHvis jeg på en restaurant kan vælge mellem tre forskellige forretter, tre forskellige hovedretter og tre forskellige desserter, på hvor mange måder kan jeg så sammensætte en menu? (Svaret er \\(3 \\cdot 3 \\cdot 3 = 27\\))\nPå hvor mange måde kan man vælge et festudvalg på tre personer fra en klasse med 25 elever? (Svaret er \\(25 \\cdot 24 \\cdot 23 = 13800\\), og det er okay, hvis du syntes, det var lidt svært.)\nHvor mange forskellige pokerhænder findes der, hvis vi ved, at en hånd består af 5 kort trukket fra et spil med 52 kort? (Svaret er \\(2.598.960\\) og det er ret svært at regne ud – men når du er færdig med kapitlet her, er det faktisk ikke så svært.)",
    "crumbs": [
      "<span class='chapter-number'>6</span>  <span class='chapter-title'>Kombinatorik</span>"
    ]
  },
  {
    "objectID": "kombinatorik.html#begreberne",
    "href": "kombinatorik.html#begreberne",
    "title": "Kombinatorik",
    "section": "Begreberne",
    "text": "Begreberne\nSom med meget matematik er en stor del af tricket i kombinatorik at være skarp på, præcist hvad der menes i en eller anden opgave eller problem. Når vi vælger ting, bruger vi for eksempel begreberne med og uden tilbagelægning. Og vi taler om valg, som er ordnet eller uordnet. Hvad betyder det så?\n\nMed tilbagelægning: Det kalder vi det, når vi kan vælge den samme ting flere gange. I nogle tilfælde er det helt klart, om det er med eller uden tilbagelægning: Vi kan for eksempel ikke vælge den samme person til festudvalget to gange. Men når vi blander fredagsslik, kan vi godt tage to stykker af vores yndlingsvingummi. Hvis vi er på restaurant er det lidt mere usikkert hvad reglerne er: Vi kan nok godt få lov til at vælge en dessert både som forret, hovedret og dessert, men det er ikke så almindeligt, og normalt tager vi én forret, én hovedret og én dessert.\nUden tilbagelægning: Det er når vi ikke kan vælge den samme ting flere gange. Vi nævnte festudvalge før, hvor hver person kun kan være med én gang. Det samme gælder for et fodboldhold, der kan kun være én Lionel Messi på holdet. Hvis du laver en hitliste over dine fem yndlingsmusikere, mener vi normalt også fem forskellige, du kan ikke have Taylor Swift på både 1., 2., 3., 4., og 5. pladsen.\nOrdnet: Handler om, hvorvidt rækkefølgen betyder noget. På hitlisten gør det (normalt) en forskel hvem der ligger nummer 1, og hvem der ligger nummer 5. Hvis man sætter hold til en landskamp betyder det noget om man er på holdet eller ej, men ikke noget om træneren har valgt én som den første eller sidste. (Det er lidt anderledes, hvis man med holdopstilling også mener, hvem der spiller hvilken position. Det er derfor det er vigtigt at være skarp på, hvad man præcist mener, både når man stiller en matematikopgave og når man løser den.)\nUordnet: Det kalder vi det, når rækkefølgen ikke betyder noget. Hvis du blander slik, betyder det for eksempel ikke noget, hvilken rækkefølge du vælger slikket i – det bliver jo alligvel rystet sammen hulter til bulter i posen.\n\nVi kan lave en oversigt over begreberne i et skema som det her:\n\nFire typer af problemer i kombinatorik\n\n\n\n\n\n\n\n\nOrdnet\nUordnet\n\n\n\n\nMed tilbagelægning\nKombinationslås\nBland-selv-slik\n\n\nUden tilbagelægning\nHitliste\nLotto-tal\n\n\n\n\nAf skemaet kan vi se, at der på denne måde er i alt fire typer af problemer.\nKombinationslåsen er hvis man for eksempel vil vide, hvor mange mulige koder der på en lås med fire cifre fra 0-9. Rækkefølgen betyder noget, fordi koden 1234 ikke er det samme som 4321. Derfor er valget af kode ordnet. Og det er med tilbagelægning fordi det godt kan lade sig gøre at vælge det sammme ciffer flere gange; man kan altså godt have koden 1219.\nBland-selv-slik, hitlisten og lotto-tallene er eksempler på de tre andre forskellige typer af problemer fra kombinatorikken.",
    "crumbs": [
      "<span class='chapter-number'>6</span>  <span class='chapter-title'>Kombinatorik</span>"
    ]
  },
  {
    "objectID": "kombinatorik.html#formlerne",
    "href": "kombinatorik.html#formlerne",
    "title": "Kombinatorik",
    "section": "Formlerne",
    "text": "Formlerne\nLad os se på, hvordan vi finder løsningen, når vi først har fundet ud af hvilket type problem vi har med at gøre.\n\nOrdnet, med tilbagelægning\nLad os starte med kombinatoriske problemer der handler om ordnet udvælgelse, med tilbagelægning. Som jeg nævnte før, kunne det for eksempel være en kombinationslås. Nogle låse har fire ringe, hver med cifrene 0-9. Hvis en cykeltyv skulle prøve at åbne en lås ved at prøve sig frem, hvor lang tid ville det så tage?\nHvis der kun var én ring, ville der selvfølgelig være 10 muligheder: 0, 1, 2, 3, 4, 5, 6, 7, 8 og 9. Hvis der var to ringe, ville koden til første ring stadig kunne vælges på 10 måder, og for hver af de 10 måder ville anden ring stadig kunne vælges på 10 måder. Derfor ville det samlede antal kombinationer være \\(10 \\cdot 10 = 10^2 = 100\\).\nHvis vi skrev alle mulighederne op, ville det se sådan her ud:\n00, 01, 02, 03, 04, 05, 06, 07, 08, 09, 10, 11, 12, 13, 14, 15, 16, 17, 18, 19, 20, 21, 22, 23, 24, 25, 26, 27, 28, 29, 30, 31, 32, 33, 34, 35, 36, 37, 38, 39, 40, 41, 42, 43, 44, 45, 46, 47, 48, 49, 50, 51, 52, 53, 54, 55, 56, 57, 58, 59, 60, 61, 62, 63, 64, 65, 66, 67, 68, 69, 70, 71, 72, 73, 74, 75, 76, 77, 78, 79, 80, 81, 82, 83, 84, 85, 86, 87, 88, 89, 90, 91, 92, 93, 94, 95, 96, 97, 98, 99\nHvis der var tre ringe, ville tredje ring også have 10 muligheder, for hver af de 100 muligheder på de to første ringe. Derfor skulle vi gange med 10 en gang til, for at finde det samlede antal kombinationer: \\(10 \\cdot 10 \\cdot 10 = 10^3 = 1000\\).\nDu kan måske godt se, hvad der sker, når vi har fire ringe? Jep, vi ganger med 10 en gang til: \\(10 \\cdot 10 \\cdot 10 \\cdot 10 = 10^4 = 10.000\\)\nSå en cykellås med 10 cifre på hver af fire ringe, har 10.000 mulige kombinationer. Hvis det tager i gennemsnit 2 sekunder for en cykeltyv at prøve en kombination, tager det i alt 20.000 sekunder at prøve alle kombinationer. Det er det samme som \\(\\frac{2000}{60\\ sekunder} \\approx 333\\ minutter\\) eller \\(\\frac{\\frac{2000}{60\\ sekunder}}{60} \\approx 6\\ timer\\)\nTyven skal selvfølgelig være heldig at finde den rigtige kombination hurtigere, men det tager altså stadigvæk næsten 3 timer at nå bare halvdelen af alle mulige kombinationer.\nDet er derfor, de fleste cykeltyve løfter cyklen op i en bil og klipper låsen op med en boltsaks. Det også derfor, der ikke findes cykellåse med kun én ring og 10 kombinationer.\nMatematik handler om at løse ting generelt. Det betyder, at vi ikke nødvendigvis er interesserede i cykellåse med netop 4 ringe og netop 10 cifre på hver ring. Lad os sige, at vi står med en lås der har \\(n\\) ringe og \\(k\\) cifre på hver ring. Det samlede antal kombinationer er så bare: \\(n^k\\)\nFor “vores” cykellås fra før, var \\(n=10\\) og \\(k=4\\) og vi fandt derfor \\(10^4=10.000\\) mulige kombinationer.\nHvis vi havde haft en lås med tre ringe og bogstaver i stedet for tal, ville der havde været \\(29^3 = 24.389\\) forskellige kombinationer, fordi der findes 29 bogstaver (når vi tæller æ, ø og å med).\nHvis man både kunne bruge store og små bogstaver ville der være \\(2 \\cdot 29 = 58\\) bogstaver at vælge imellem og antallet af kombinationer ville være meget større: \\(58^3 = 195.112\\)\nHvad nu hvis vi designede en lås beregnet til folk, som ikke kan læse tal og bogstaver, og vi i stedet brugte farver? Vi ville nok ikke have lyst til alt for mange farver, for så ville de minde for meget om hinanden. Lad os sige, vi ville lave en lås, hvor hver ring havde fire farvemuligheder: Rød, grøn, gul og blå.\nHvor mange ringe skulle vi have, for at få mindst 10.000 kombinationer, ligesom i det første eksempel? Lad os prøve med en ligning:\n\\(4^k &gt; 10000\\)\nHvor \\(k\\) er antallet af ringe. Den type ligning lærte vi at løse i kapitlet Hvad er logaritmefunktioner?. Kort fortalt er tricket bare at tage logaritmen på begge sider:\n\\(log(4^k) &gt; log(10000)\\)\nHerfra kan vi bruge regnereglen, \\(log(x^n) = n \\cdot log(x)\\) og få:\n\\(k \\cdot log(4) &gt; log(10000)\\)\nFlytter vi lidt rundt og bruger lommeregneren finder vi:\n\\(k  &gt; \\frac{log(10000)}{log(4)} &gt; 6{,}6\\)\nEn lås med fire farver skal altså have syv ringe får at nå op på mere end 10,000 kombinationer. (Vi kan hurtigt tjekke hvor mange kombinationer det giver, sådan her: \\(4^7 = 16.384\\). Vi kan også tjekke, at 6 ringe ikke havde været nok: \\(4^6 = 4096\\))\n\n\nOrdnet, uden tilbagelægning\n\nFormler for beregning af kombinationer\n\n\n\n\n\n\n\n\nOrdnet\nUordnet\n\n\n\n\nMed tilbagelægning\n\\(n^k\\)\n\\(\\binom{n+k-1}{k} = \\frac{(n+k-1)!}{k!(n-1)!}\\)\n\n\nUden tilbagelægning\n\\(\\frac{n!}{(n-k)!}\\)\n\\(\\binom{n}{k} = \\frac{n!}{k!(n-k)!}\\)",
    "crumbs": [
      "<span class='chapter-number'>6</span>  <span class='chapter-title'>Kombinatorik</span>"
    ]
  },
  {
    "objectID": "kombinatorik.html#tælletræet",
    "href": "kombinatorik.html#tælletræet",
    "title": "Kombinatorik",
    "section": "Tælletræet",
    "text": "Tælletræet",
    "crumbs": [
      "<span class='chapter-number'>6</span>  <span class='chapter-title'>Kombinatorik</span>"
    ]
  },
  {
    "objectID": "kombinatorik.html#kast-med-to-terninger",
    "href": "kombinatorik.html#kast-med-to-terninger",
    "title": "Kombinatorik",
    "section": "Kast med to terninger",
    "text": "Kast med to terninger\nNår vi kaster to terninger, får vi forskellige kombinationer afhængigt af, hvilket tal der kommer på hver terning. Her er en oversigt over alle de mulige kombinationer:\n\nAlle kombinationer ved kast med to terninger\n\n\n\n\n\n\n\n\n\n\n\nFørste\nterning\nAnden terning\n1\n\n2\n\n3\n\n4\n\n5\n\n6\n\n\n\n\n1\n1-1\n1-2\n1-3\n1-4\n1-5\n1-6\n\n\n2\n2-1\n2-2\n2-3\n2-4\n2-5\n2-6\n\n\n3\n3-1\n3-2\n3-3\n3-4\n3-5\n3-6\n\n\n4\n4-1\n4-2\n4-3\n4-4\n4-5\n4-6\n\n\n5\n5-1\n5-2\n5-3\n5-4\n5-5\n5-6\n\n\n6\n6-1\n6-2\n6-3\n6-4\n6-5\n6-6\n\n\n\n\n\nSom tabellen viser, er der i alt 36 forskellige kombinationer når vi kaster to terninger. Hver kombination er lige så sandsynlig - der er \\(\\frac{1}{36}\\) chance for at få præcis “3-5” eller en hvilken som helst anden bestemt kombination.\nDe fremhævede kombinationer på diagonalen (1-1, 2-2, 3-3, 4-4, 5-5, 6-6) er de såkaldte “dobbelte” - hvor begge terninger viser det samme tal. Bemærk at der kun er én måde at få hver dobbelt på, mens der er to måder at få andre summer på (f.eks. kan man få summen 5 både som 2-3 og som 3-2).",
    "crumbs": [
      "<span class='chapter-number'>6</span>  <span class='chapter-title'>Kombinatorik</span>"
    ]
  },
  {
    "objectID": "kombinatorik.html#opgaver",
    "href": "kombinatorik.html#opgaver",
    "title": "Kombinatorik",
    "section": "Opgaver",
    "text": "Opgaver\nOpgave 1: På hvor mange måder kan man blande 10 stykker slik ud af de 100 forskellige stykker kiosken har?\n\n\n\n\n\n\nVis svar\n\n\n\n\n\nDette er et problem med uordnet udvælgelse med tilbagelægning, da: - Rækkefølgen af slik i posen er ligegyldig (uordnet) - Man kan vælge flere af samme slags slik (med tilbagelægning)\nVi bruger formlen: \\(\\binom{n+k-1}{k} = \\binom{100+10-1}{10} = \\binom{109}{10}\\)\n\n\nAntallet af måder: 4,263422e+13\n\n\n\n\n\nOpgave 2: Hvis en restaurant har 5 forretter, 8 hovedretter og 4 desserter, på hvor mange måder kan du sammensætte en komplet menu?\n\n\n\n\n\n\nVis svar\n\n\n\n\n\nDette er et simpelt multiplikationsproblem: - Du skal vælge 1 forret ud af 5 muligheder - Du skal vælge 1 hovedret ud af 8 muligheder - Du skal vælge 1 dessert ud af 4 muligheder\n\n\nAntal mulige menuer: 160\n\n\n\n\n\nOpgave 3: Hvor mange forskellige 4-cifret koder kan man lave, hvis alle cifre skal være forskellige?\n\n\n\n\n\n\nVis svar\n\n\n\n\n\nDette er et problem med ordnet udvælgelse uden tilbagelægning: - Rækkefølgen betyder noget (ordnet) - Vi kan ikke bruge samme ciffer to gange (uden tilbagelægning)\nVi vælger 4 cifre ud af 10 mulige (0-9), hvor rækkefølgen betyder noget.\nFormlen er: \\(\\frac{n!}{(n-k)!} = \\frac{10!}{(10-4)!} = \\frac{10!}{6!}\\)\n\n\nAntal mulige koder: 5.040\n\n\n\nDirekte beregning: 5.040",
    "crumbs": [
      "<span class='chapter-number'>6</span>  <span class='chapter-title'>Kombinatorik</span>"
    ]
  }
]