## Hvorfor meget mere matematik? {.unnumbered}

*Meget mere mat* er for dig, som synes, at matematik godt må være lidt mere spændende, lidt sjovere, og at det er okay, hvis det nogle gange er lidt svært. Selvom ideen virker helt skør for mange, kan det faktisk godt lade sig gøre have det sjovt med matematik. Prøv!

*Meget mere mat* er for dig, som er lidt træt af endeløse rækker af regneopgaver i skolebøgerne, og har en fornemmelse af, at man ikke helt når frem til det den gode del.

Det er også for alle de forældre, der, ligesom mig selv, godt kan have svært ved at svare på de spørgsmål, vores børn har til deres matematiklektier.

*Meget mere mat* er nemlig også mit bedste forsøg på at forklare alle de ting, min datter Selma spørger om, som har med matematik at gøre.   